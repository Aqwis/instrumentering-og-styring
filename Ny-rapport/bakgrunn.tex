Kongsberg Gruppen har samarbeidet med studenter gjennom flere år på et prosjekt de kaller \emph{LocalHawk}. Prosjektet går ut på å utvikle et fly som kan dekke lokale sportsbegivenheter som foregår i løyper av litt større hastighet og skala enn ballsport og friidrett. Et eksempel på hva de ser for seg er bilsport, der den kommersielle dekningen i dag er begrenset til å bruke kameraer plassert langs banen eller helikoptre.

Tidligere år er det blitt utviklet et fly som passer spesifikasjonene som er nødvendige til å dekke et billøp, og flyet er blitt utstyrt med programvare som gjør at det enten kan styre seg selv eller følge preprogrammerte løyper. Vår oppgave skulle altså være å implementere bildefunksjonaliteten i flyet, som både skulle kunne detektere og følge etter objekter og sende en videostrøm fra flyets kamera ned til en basestasjon for TV-bruk.

\subsection{Tidligere erfaring}

Gruppa hadde lite erfaring med bildegjenkjenning da vi valgte denne oppgaven, men etter litt utforskning av mulighetene virket bildegjenkjenning som noe vi kunne klare å sette oss nok inn i for å lage dette systemet. Det nødvendige faglige grunnlaget var allerede til stede hos gruppemedlemmene, og alle var interessert i å utvikle noe håndfast i løpet av Eksperter i Team.

Konstruksjonen av riggen var det god oppslutning rundt, både faglig og erfaringsmessig.
